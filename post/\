+++
lang = "it"
date = 2020-03-06
Lastmod = 2020-03-18
title = "Virus e didattica a distanza"
tags = ["virus","didattica"]
topics = ["university"]
markup= "goldmark"
math= true

+++

## Da quando le università e scuole lombarde 

hanno sospeso le attività didattiche, non pochi hanno cercato di capire cosa
significa passare alla formazione a distanza. Iniziative più o meno coordinate,
più o meno coerenti, più o meno affrettate. Il problema è che per 
cercare di contrastare la diffusione del [coronavirus](https://www.worldometers.info/coronavirus/)
le lezioni e gli esami si possono svolgere solo _online_.
La [Lombardia](https://www.lombardianotizie.online/coronavirus-casi-lombardia/) è la
regione maggiormente colpita (di fatto la quarta nazione al mondo per numero di infetti, dopo Cina,
Corea del sud e Iran, se non ci fosse l'Italia). 


A _memento_, qua una serie di pagine dedicate (che verranno probabilmente aggiornate,
modificate, eliminate in breve tempo). 

- [Coronavirus: misure attuate dall'Ateneo](https://www.unimib.it/news/coronavirus-misure-attuate-dallateneo) di Milano-Bicocca (Moodle).
- [Coronavirus: misure urgenti per la comunità universitaria](https://www.unimi.it/it/coronavirus-misure-urgenti-la-comunita-universitaria) di Milano (Moodle).
- [Misure urgenti](https://www.unimi.it/it/coronavirus-misure-urgenti-la-comunita-universitaria) del Politecnico di Milano (usa Microsoft Teams per i corsi a distanza).
[Manuale per studenti](https://www.polimi.it/fileadmin/user_upload/HOME/Slider-apertura/corsi-a-distanza/Teams_Stud_v01_ITA.pdf)
- [Coronavirus: avvisi ed aggiornamenti](https://web.unipv.it/coronavirus/) di Pavia  ([Piattaforma: Kiro3/moodle](http://idcd.unipv.it/kiro3/))

Linee guida sulla didattica a distanza? Indicazioni per i docenti? Modalità operative?
Apparentemente non tutti gli atenei si erano preparati e attrezzati per tempo. Il ministero 
con un certo impegno ha prodotto le seguenti iniziative  per la scuola secondaria. 

- Pagina sulla [didattica a distanza](https://www.istruzione.it/coronavirus/didattica-a-distanza.html) 
del MIUR. 
- Archivio dei _webinar_ di INDIRE: [La rete di Avanguardie Educative a supporto dell’emergenza sanitaria](http://www.indire.it/la-rete-di-avanguardie-educative-a-supporto-dellemergenza-sanitaria/archivio-webinar/)

In estrema sintesi, il MIUR consiglia di usare [Google Suite for Education](https://www.istruzione.it/coronavirus/didattica-a-distanza_google-education.html) (Classroom e Hangouts Meet) oppure [Microsoft Teams](https://www.istruzione.it/coronavirus/didattica-a-distanza_microsoft-teams.html) (Office 365 Education A1 e Teams).

Unica iniziativa regionale degna di nota,
in Emilia-Romagna l'[USR](http://serviziomarconi.istruzioneer.gov.it/), [Future Education Modena](https://www.fem.digital/about/) e il [Servizio Marconi TSI](http://serviziomarconi.istruzioneer.gov.it/) hanno collaborato
a produrre il sito di attività didattiche a distanza [Home Schooling](https://www.fem.digital/scuola/).

> Domande legittime: come hanno agito altri paesi? Perché il tasso di
> diffusione del virus in Giappone è così diverso da quello italiano (o europeo)?
> Qual è il reale impatto della chiusura delle scuole e delle università,
> paragonato alla chiusura di trasporti pubblici o altre iniziative che 
> i vari governi hanno preso o avrebbero potuto prendere? 


## Per quanto riguarda la didattica
le domande che mi sono posto sono queste:

- Come registrare una lezione **di matematica** efficace? _È evidente che le lezioni/esercitazioni di praticamente tutte le altre discipline (tranne forse fisica e qualcosa di analogo) hanno esigenze radicalmente diverse._
Lavagna, gesso e mic+webcam? Tablet, penna e camtasia? Document camera e Kaltura? 
- In generale, (audio + video + screen) _live stream_ o registrazione e postproduzione/transcoding?
- Microfono: lavalier, archetto, da tavolo (dinamico, condensatore), shotgun? Wireless o wired? 
- Privilegiare partecipazione (via chat o videoconferenza) con google meet/ microsoft teams, oppure l'effetto [UniNettuno](https://www.uninettuno.tv) della lezione videoregistrata in 4:3 alle tre di notte? 
- Spezzatini brillanti di massimo 10 minuti come piace agli _youtuber_, o 
ciclo di lezioni articolate di 45 minuti l'una?
- Quale software usare per le presentazioni/inking? Powerpoint? Journal/xournal? Onenote? PDF Annotator? Whiteboard? La pletora di software per LIM?
- Quale software per la gestione dei video? Screencasting come camtasia/screenflow? Kaltura? Un _full editor_ nonlineare video? La suite Adobe CC? OBS? 
- _Flipped classroom_ via videoconferenze? _Peer review_? Quali strumenti riescono a usare gli studenti? 
- Accessibilità: come taggare lo stream video (cue points, chapters)? Sottotitolarlo? Ci sono servizi automatici che funzionano?  Aggiungere più di una traccia audio (una extra per ipovedenti)?
- Multi-cam: possibile abilitare nel _player_ la possibilità lato client di scegliere/combinare gli stream video e quelli audio? Esempio, una lezione alla lavagna può avere: 1. primo piano sullo speaker. 2,3. primo piano su area di lavagna attiva, poco angolato (uno a sn e uno a dx). 4. campo lungo (totale su lavagne centrato). 5. campo lungo su ambiente o studenti (se ci sono) L'unico che dovrebbe usare _motion tracking_ ([Multicam Systems](http://www.multicam-systems.com/multicam-tracking/) e.g.) sarebbe il N.1. Costo? Tempi di realizzazione? 
- [Lightroom](https://lightboard.info/): costi? Tempi e modalità di realizzazione? Ha qualche senso? 

> Ma alla base di tutto, quali sono i principi generali di pedagogia e di
> didattica della matematica che occorrerebbe usare per adattare la didattica
> alla remotezza spaziale degli studenti? 


## Problema degli esami (valutazioni di profitto)

La distinzione scritto/orale per la matematica valutata a distanza non è più
così netta. Perché almeno tre persone (un candidato e almeno due membri della
commissione) possano comunicare di matematica in tempo reale ai fini della
valutazione di profitto occorre **minimo** che 

 0. i commissari siano in grado di identificare lo studente con un documento di identità, o con una delle altre modalità indicate nel regolamento. 
 0. i commissari controllino e impediscano che lo studente comunichi con altri *(no exam cheating)* per tutta la durata dell'esame, pena l'esclusione dall'esame (o altro). 
 1. ciascuno _(studente e docenti)_ sia in grado di scrivere su un foglio (fisico o virtuale)
 2. ciascuno sia in grado di vedere chiaramente il foglio su cui gli altri scrivono o hanno scritto. 
 3. _(opzionale)_ ciascuno sia in grado di *condividere* un file PDF con contenuto matematico.

Strumenti possibili, collegati a internet con una banda non bassissima:

1. smartphone con fotocamera 
2. tablet/ipad con penna/dito.
3. computer portatile o desktop
4. document camera USB, webcam USB. 

Possibile *workflow* 

1. Un insieme $S$ di **studenti** viene esaminato da un insieme $C$ di **commissari**, con un insieme (eventualmente vuoto) $P$ di pubblico che assiste passivamente. 
    - Tutti, $S\cup C \cup P$ si collegano via videoconferenza (webex, teams, meet, zoom, ...) in una **virtual room**. 
    - Per $\forall s\in S$, i commissari verificano l'identità di $s$ tramite audiovideo.
2. I commissari comunicano la **domanda** a $S$, in uno dei seguenti modi:
    - a voce;
    - scrivendo su *tablet* ; 
    - foglio con *document camera* ;
    - *whiteboard* virtuale o fisico (visibile a tutti) ;
    - foglio con scanner via smartphone ;
    - condividendo *file PDF* preparato in `TeX`. 
3. $\forall s$ ha un certo tempo (stabilito e comunicato da $C$) per pensare alla risposta e rispondere:
    -  a voce, se possibile e se $|S|=1$;
    -  *(oppure)* scrivendo con un *tablet*/*ipad* in tempo reale, se $|S|=1$;
    -  *(oppure)* scrivendo su un foglio e riprendendo con lo *smartphone* o *tablet*, se $|S|=1$;
    -  *(oppure)* scrivendo su un foglio, e con una *app* fa foto al foglio (fogli), che poi $\forall s\in S$   **condivide** con la commissione; 
    -  *(oppure)* se è una lista di domande a risposta multipla $\forall s\in S$ può rispondere con moodle o equivalente;
    -  *(oppure)*  ??? .
4.  $C$ valuta la risposta di $S$, e se necessario torna al punto **2.** In una riunione privata (o la **virtual room** diventa privata - tutti abbandonano la stanza, che passa in modalità **locked** - oppure la commissione usa un'altro modo per comunicare privatamente: whatsapp, signal), e i membri di $C$ discutono dei voti, se possibile, 
altrimenti chiudono la seduta e proseguono la valutazione degli elaborati in un secondo momento. 
5. La sorveglianza viene svolta con lo stesso **feed video** che si è usato per l'identificazione. 


Quindi i dispositivi dovrebbero essere:

- **studente** $s \in  S$:
    - `ctrl` smartphone di controllo con webex (con sostegno di qualsiasi tipo) per identificazione e sorveglianza durante la prova. Occorre che sia possibile riprendere documenti da vicino (identificazione, eventuali momenti di modalità scanner), ma che per il tempo della prova produca una ripresa di **sorveglianza** a campo medio, di fianco o dietro il candidato, in modo da mostrare l'ambiente, il foglio di lavoro e minimizzare le possibilità di copiare. 
    - `work` smartphone/tablet/ipad/notebook/desktop di lavoro per 
        - visualizzare il testo delle domande della commissione $C$
        - condividere le risposte (con display touch, o con tavoletta wacom esterna, o con document camera collegata) oppure fotografare e poi *uploadare*. Solo se non è possibile altrimenti, la modalità scanner temporanea può essere svolta da `ctrl`.
- **commissario** $c\in C$:
    - come per lo studente, un desktop/notebook/tablet/ipad `work` con webex. 
    - uno smartphone per le comunicazioni su chat privata all'interno della commissione. 
- **pubblico** $p\in P$:
    - qualsiasi dispositivo collegato a internet con webex installato.

Lato *software*: 

- videoconferenza: webex (o altro)
- software di condivisione immagini/PDF,whiteboard in tempo reale, oltre a quello della videoconferenza:  google classroom,  microsoft teams, moodle. Moodle forse no perché ha problemi di prestazioni. 
- chat privata della commissione: signal,  whatsapp, microsoft teams, google meet, ...


## Aggiornamento (2018-03-18)

La differenza orale-scritto è un po' obsoleta; meglio pensare di 
costruire un tipo nuovo di esame, in un certo senso: quello che
può cambiare è anche a quanti studenti simultanei 
si può somministrare questo esame.

Comune a tutte le modalità: ci **deve** essere identificazione e controllo
anti-plagio e anti-copiare. Purtroppo è una necessità. 
E purtroppo occorre come minimo una 
videoconferenza attiva in audio e video in ogni fase dell'esame. 
Il modo più semplice:
smartphone o webcam usati come telecamera di sorveglianza (campo medio,
che inquadri in ogni momento lo studente e il suo schermo e
il suo foglio). Non è plausibile che sia *su richiesta* che lo studente
mostri lo schermo. Anche per uno studente solo, è estremamente semplice
capire come si può, con un complice, fare un esame anche tutto orale
eccellente. Deve essere visibile tutto in ogni momento, non *on demand*.

A questo punto segue lo studente *deve* avere un secondo dispositivo di
comunicazione visiva (perché possa vedere le formule mandate dalla
commissione, o il testo degli esercizi, o i grafici da commentare, etc.
etc. , e perché possa inviare visivamente quanto scrive), distinto
dal feed audiovideo di controllo.
Questo non è necessario che sia fatto via videoconferenza.
Ma un altro aggeggio (notebook, PC, document camera, tablet, wacom, ipad, ...) 
bisogna averlo.
L'idea di usare lo smartphone di sorveglianza anche per questo rende più
debole la sorveglianza.

Ora, questo secondo me è il minimo di aggeggi che lo studente dovrebbe
avere, assieme ad una connessione stabile e veloce. Grosso modo quasi
tutti hanno uno smartphone con connessione dati, e tanti hanno
portatili/notebook/tablet.

Il problema in effetti è esattamente quello che dite voi: quanti hanno accesso
a questi strumenti e quanti no? E cosa facciamo per quelli che non
soddisfano i requisiti di aggeggi minimi?

Io ho scritto al prorettore Casiraghi proprio di questa cosa, il fine
settimana scorso, ma non ho avuto ancora riscontri, dato che ci sono
tante cose più urgenti. Ma la questione è proprio come fare a garantire
che tutti gli studenti, anche quelli senza una connessione a internet
adeguata, o senza aggeggi tecnologici, possano fare l'esame a distanza.
Se volete, la risposta è nelle indicazioni che sono state date per gli
esami è grosso modo questa: gli studenti accettano la modalità a
distanza, con quello che segue, se vogliono fare l'esame. Altrimenti
rimandano. Il minimo di aggeggi può essere connessione a internet e
smartphone per un esame di letteratura, oppure connessione a internet e
smartphone e secondo dispositivo per un esame di matematica, facciamo.
Sono requisiti diversi, ma sempre requisiti sono. Come facciamo per chi
non può?

Qui il problema diventa un altro. Non su *come* fare un esame sensato ed
equo, ma sui principi del diritto allo studio. Secondo me si dovrebbe
fare in modo di dare a *tutti* le stesse opportunità, ma il mio parere
non conta granché, dato che è il CdA dell'ateneo a mettere risorse per
le iniziative che ritiene necessarie.

Non ho idea di quanto possa costare renderli disponibili a studenti che
non hanno mezzi, anche perché occorrerebbe capire quanti sono. Ma questo
argomento lo lascerei fuori, perché noi non possiamo fare nulla di
concreto, tranne forse organizzare una rete di mutuo soccorso esami di
studenti che prestano i propri dispositivi ai vicini di quartiere o
paese.

C'è poi l'ultimo punto, ed è che, una volta che ci sono i dispositivi,
gli studenti devono imparare come usarli *prima* dell'esame, sennò si
aggiunge difficoltà a difficoltà.

Concludendo: è un problema molto complesso, che non può avere una
soluzione immediata, purtroppo. Occorre riflettere e lavorarci sopra a
lungo, per arrivare a qualcosa di condivisibile. In alcuni atenei hanno
semplicemente sospeso *tutti* gli esami di profitto. Da noi si promette
di svolgerli a distanza, ma senza fare i conti con l'oste: facciamo un
po' di prove, discutiamone un po' e penso che arriveremo a qualcosa.

