<!DOCTYPE html>

<html lang="it">
 
  <head>
  
  <meta http-equiv="content-type" content="text/html; charset=utf-8">
  <meta name="generator" content="Hugo 0.92.2" />
  <meta name="theme" content="a random mix of bootstrap, lanyon-hugo and hugo-academic themes">
  <meta name="author" content="DL Ferrario">

  
  <meta name="viewport" content="width=device-width, initial-scale=1.0, maximum-scale=1">

  <title> 
      Dei sepolcri (Ugo Foscolo) &middot; Test Web Page
     </title>

  
  <link rel="stylesheet" href="//www.dlfer.xyz//css/highlight.min.css">  
  <script src="//www.dlfer.xyz//js/highlight.pack.js"></script>
  <script>hljs.initHighlightingOnLoad();</script>


  <link rel="stylesheet" href="//www.dlfer.xyz//css/bootstrap.min.css">
  <link rel="stylesheet" href="//www.dlfer.xyz//css/font-awesome.min.css">
  <link rel="stylesheet" href="//www.dlfer.xyz//css/academicons.min.css">
  <link rel="stylesheet" href="//www.dlfer.xyz//css/otherstyle.css">
  <link rel="stylesheet" href="//www.dlfer.xyz//css/poole.css">
  <link rel="stylesheet" href="//www.dlfer.xyz//css/syntax.css">
  <link rel="stylesheet" href="//www.dlfer.xyz//css/lanyon.css">
  
  <link rel="stylesheet" href="//www.dlfer.xyz//css/fonts.css">
  
   
  <link href="https://fonts.googleapis.com/css?family=Roboto+Slab:300|Merriweather|Roboto+Mono" rel="stylesheet">

  
  <link rel="apple-touch-icon-precomposed" sizes="144x144" href="//www.dlfer.xyz/assets/apple-touch-icon-144-precomposed.png">
  <link rel="shortcut icon" href="//www.dlfer.xyz/assets/favicon-gears.ico">
</head>

  <body class="theme-base-0x">
    
<input type="checkbox" class="sidebar-checkbox" id="sidebar-checkbox">

<div class="sidebar" id="sidebar">
  <nav class="sidebar-nav">
    <a class="sidebar-nav-item " href="//www.dlfer.xyz/">Home</a>
    <a class="sidebar-nav-item " href="//www.dlfer.xyz/post">All Posts</a>
    <a class="sidebar-nav-item " href="//www.dlfer.xyz/topics/">Topics</a>
    <a class="sidebar-nav-item " href="//www.dlfer.xyz/tags/">Tags</a>
    
    
      
        <a class="sidebar-nav-item " href="//www.dlfer.xyz/p/papers/">Publications</a>
      
    
      
        <a class="sidebar-nav-item " href="//www.dlfer.xyz/p/now/">About/now</a>
      
    
      
    
      
    
      
    
      
    
      
    
      
    
      
    
      
    
      
    
      
    
      
    
      
    
      
    
      
    
      
    
      
    
      
    
      
    
      
    
      
    
      
    
      
    
      
    
      
    
      
    
      
    
      
    
      
    
      
    
      
    
      
    
      
    
      
    
      
    
      
    
      
    
      
    
      
    
      
    
      
    
      
    
      
    
      
    
      
    
      
    
      
    
      
    
      
    
      
    
      
    
      
    
      
    
      
    
      
    
      
    
      
    
      
    
      
    
      
    
      
    
      
    
      
    
      
    
      
    
      
    
      
    
      
    
      
    
      
    
      
    
      
    
      
    
      
    
      
    
      
    
      
    
      
    
      
    
      
    
      
    
      
    
      
    
      
    
      
    
      
    
      
    
      
    
      
    
      
    
      
    
      
    
      
    
      
    
      
    
      
    
      
    
      
    
      
    
      
    
      
    
      
    
      
    
      
    
      
    
      
    
      
    
      
    
      
    
      
    
      
    
      
    
      
    
      
    
      
    
      
    
      
    
      
    
      
    
      
    
      
    
      
    
      
    
      
    
      
    
      
    
      
    
      
    
      
    
  </nav>
</div>

<title>
    
      Dei sepolcri (Ugo Foscolo) &middot; Test Web Page
    
  </title>
    
    <div class="wrap">
      <div class="masthead">
        <div class="container">
          <h3 class="masthead-title">
            <a href="//www.dlfer.xyz/" title="Home">Test Web Page</a>
     
          </h3>
        </div>
      </div>
      <div class="container content">


<div class="post">
  <h1 class="post-title">Dei sepolcri (Ugo Foscolo)</h1>
  <span class="post-date">2016-11-24 
	  
	  (<i class="fa fa-refresh" aria-hidden="true"></i>&nbsp;2016-09-22) 
	  
  </span>
  <p><i>
<p><a href="https://it.wikipedia.org/wiki/Ugo_Foscolo">Ugo Foscolo</a> nacque a Zante/Zacinto (allora parte della
Repubblica di Venezia) il 1778-02-08 e morì a 49 anni a Londra il 1827-09-10.
Fu più o meno contemporaneo di
<a href="http://www-history.mcs.st-and.ac.uk/Biographies/Ruffini.html">Ruffini</a> (1765-1822),
<a href="http://www-history.mcs.st-and.ac.uk/Biographies/Fourier.html">Fourier</a> (1768-1830),
<a href="http://www-history.mcs.st-and.ac.uk/Biographies/Gauss.html">Gauss</a> (1777-1855),
<a href="http://www-history.mcs.st-and.ac.uk/Biographies/Poisson.html">Poisson</a> (1781-1840),
<a href="http://www-history.mcs.st-and.ac.uk/Biographies/Hamilton_William.html">Hamilton</a> (1788-1856),
<a href="http://www-history.mcs.st-and.ac.uk/Biographies/Cauchy.html">Cauchy</a> (1789-1857).</p>
<p></i></p></p>
<div class="poem">
  <div class="poem-title">
	  <h2>Dei sepolcri</h2>
	  <h5>(Ugo Foscolo, 1807)<h5>
  </div>


  <div class="poem-stanza">
	 
   
   
   <div class="poem-firstline">
   
     </div>
   
   
    
  </div> 
  <div class="poem-stanza">
	 
   
   
   <div class="poem-firstline">
   
     </div>
   
   
   
    
   <div class="poem-line">  All’ombra de’ cipressi e dentro l’urne  </div>  
   <div class="poem-line">  Confortate di pianto è forse il sonno  </div>  
   <div class="poem-line">  Della morte men duro? Ove più il Sole  </div>  
   <div class="poem-line">  Per me alla terra non fecondi questa  </div>  
   <div class="poem-line">  Bella d’erbe famiglia e d’animali,  </div>  
   <div class="poem-line">  E quando vaghe di lusinghe innanzi  </div>  
   <div class="poem-line">  A me non danzeran l’ore future,  </div>  
   <div class="poem-line">  Nè da te, dolce amico, udrò più il verso  </div>  
   <div class="poem-line">  E la mesta armonia che lo governa,  </div>  
   <div class="poem-line">  Nè più nel cor mi parlerà lo spirto  </div>  
   <div class="poem-line">  Delle vergini Muse e dell’Amore,  </div>  
   <div class="poem-line">  Unico spirto a mia vita raminga,  </div>  
   <div class="poem-line">  Qual fia ristoro a’ dì perduti un sasso  </div>  
   <div class="poem-line">  Che distingua le mie dalle infinite  </div>  
   <div class="poem-line">  Ossa che in terra e in mar semina morte?  </div>  
   <div class="poem-line">  Vero è ben, Pindemonte! Anche la Speme,  </div>  
   <div class="poem-line">  Ultima Dea, fugge i sepolcri; e involve  </div>  
   <div class="poem-line">  Tutte cose l’obblio nella sua notte;  </div>  
   <div class="poem-line">  E una forza operosa le affatica  </div>  
   <div class="poem-line">  Di moto in moto; e l’uomo e le sue tombe  </div>  
   <div class="poem-line">  E l’estreme sembianze e le reliquie  </div>  
   <div class="poem-line">  Della terra e del ciel traveste il tempo.  </div> 
    
  </div> 
  <div class="poem-stanza">
	 
   
   
   <div class="poem-firstline">
   
   Ma perchè pria del tempo a sè il mortale  </div>
   
   
   
    
   <div class="poem-line">  Invidierà l’illusion che spento  </div>  
   <div class="poem-line">  Pur lo sofferma al limitar di Dite?  </div>  
   <div class="poem-line">  Non vive ei forse anche sotterra, quando  </div>  
   <div class="poem-line">  Gli sarà muta l’armonia del giorno,  </div>  
   <div class="poem-line">  Se può destarla con soavi cure  </div>  
   <div class="poem-line">  Nella mente de’ suoi? Celeste è questa  </div>  
   <div class="poem-line">  Corrispondenza d’amorosi sensi,  </div>  
   <div class="poem-line">  Celeste dote è negli umani; e spesso  </div>  
   <div class="poem-line">  Per lei si vive con l’amico estinto  </div>  
   <div class="poem-line">  E l’estinto con noi, se pia la terra  </div>  
   <div class="poem-line">  Che lo raccolse infante e lo nutriva,  </div>  
   <div class="poem-line">  Nel suo grembo materno ultimo asilo  </div>  
   <div class="poem-line">  Porgendo, sacre le reliquie renda  </div>  
   <div class="poem-line">  Dall’insultar de’ nembi e dal profano  </div>  
   <div class="poem-line">  Piede del vulgo, e serbi un sasso il nome,  </div>  
   <div class="poem-line">  E di fiori adorata arbore amica  </div>  
   <div class="poem-line">  Le ceneri di molli ombre consoli.  </div> 
    
  </div> 
  <div class="poem-stanza">
	 
   
   
   <div class="poem-firstline">
   
   Sol chi non lascia eredità d’affetti  </div>
   
   
   
    
   <div class="poem-line">  Poca gioia ha dell’urna; e se pur mira  </div>  
   <div class="poem-line">  Dopo l’esequie, errar vede il suo spirto  </div>  
   <div class="poem-line">  Fra ’l compianto de’ templi Acherontei,  </div>  
   <div class="poem-line">  O ricovrarsi sotto le grandi ale  </div>  
   <div class="poem-line">  Del perdono d’lddio: ma la sua polve  </div>  
   <div class="poem-line">  Lascia alle ortiche di deserta gleba  </div>  
   <div class="poem-line">  Ove nè donna innamorata preghi,  </div>  
   <div class="poem-line">  Nè passeggier solingo oda il sospiro  </div>  
   <div class="poem-line">  Che dal tumulo a noi manda Natura.  </div> 
    
  </div> 
  <div class="poem-stanza">
	 
   
   
   <div class="poem-firstline">
   
   Pur nuova legge impone oggi i sepolcri  </div>
   
   
   
    
   <div class="poem-line">  Fuor de’ guardi pietosi, e il nome a’ morti  </div>  
   <div class="poem-line">  Contende. E senza tomba giace il tuo  </div>  
   <div class="poem-line">  Sacerdote, o Talia, che a te cantando  </div>  
   <div class="poem-line">  Nel suo povero tetto educò un lauro  </div>  
   <div class="poem-line">  Con lungo amore, e t’appendea corone;  </div>  
   <div class="poem-line">  E tu gli ornavi del tuo riso i canti  </div>  
   <div class="poem-line">  Che il lombardo pungean Sardanapalo,  </div>  
   <div class="poem-line">  Cui solo è dolce il muggito de’ buoi  </div>  
   <div class="poem-line">  Che dagli antri abduani e dal Ticino  </div>  
   <div class="poem-line">  Lo fan d’ozi beato e di vivande.  </div>  
   <div class="poem-line">  O bella Musa, ove sei tu? Non sento  </div>  
   <div class="poem-line">  Spirar l’ambrosia, indizio del tuo nume,  </div>  
   <div class="poem-line">  Fra queste piante ov’io siedo e sospiro  </div>  
   <div class="poem-line">  Il mio tetto materno. E tu venivi  </div>  
   <div class="poem-line">  E sorridevi a lui sotto quel tiglio  </div>  
   <div class="poem-line">  Ch’or con dimesse frondi va fremendo  </div>  
   <div class="poem-line">  Perchè non copre, o Dea, l’urna del vecchio,  </div>  
   <div class="poem-line">  Cui già di calma era cortese e d’ombre.  </div>  
   <div class="poem-line">  Forse tu fra plebei tumuli guardi  </div>  
   <div class="poem-line">  Vagolando, ove dorma il sacro capo  </div>  
   <div class="poem-line">  Del tuo Parini? A lui non ombre pose  </div>  
   <div class="poem-line">  Tra le sue mura la città, lasciva  </div>  
   <div class="poem-line">  D’evirati cantori allettatrice,  </div>  
   <div class="poem-line">  Non pietra, non parola; e forse l’ossa  </div>  
   <div class="poem-line">  Col mozzo capo gl’insanguina il ladro  </div>  
   <div class="poem-line">  Che lasciò sul patibolo i delitti.  </div>  
   <div class="poem-line">  Senti raspar fra le macerie e i bronchi  </div>  
   <div class="poem-line">  La derelitta cagna ramingando  </div>  
   <div class="poem-line">  Su le fosse e famelica ululando;  </div>  
   <div class="poem-line">  E uscir del teschio, ove fuggìa la Luna,  </div>  
   <div class="poem-line">  L’ùpupa, e svolazzar su per le croci  </div>  
   <div class="poem-line">  Sparse per la funerea campagna,  </div>  
   <div class="poem-line">  E l’immonda accusar col luttuoso  </div>  
   <div class="poem-line">  Singulto i rai di che son pie le stelle  </div>  
   <div class="poem-line">  Alle obblîate sepolture. Indarno  </div>  
   <div class="poem-line">  Sul tuo poeta, o Dea, preghi rugiade  </div>  
   <div class="poem-line">  Dalla squallida notte. Ahi! sugli estinti  </div>  
   <div class="poem-line">  Non sorge fiore ove non sia d’umane  </div>  
   <div class="poem-line">  Lodi onorato e d’amoroso pianto:  </div> 
    
  </div> 
  <div class="poem-stanza">
	 
   
   
   <div class="poem-firstline">
   
   Dal dì che nozze e tribunali ed are  </div>
   
   
   
    
   <div class="poem-line">  Dier alle umane belve esser pietose  </div>  
   <div class="poem-line">  Di sè stesse e d’altrui, toglieano i vivi  </div>  
   <div class="poem-line">  All’etere maligno ed alle fere  </div>  
   <div class="poem-line">  I miserandi avanzi che Natura  </div>  
   <div class="poem-line">  Con veci eterne a’ sensi altri destina.  </div>  
   <div class="poem-line">  Testimonianza a’ fasti eran le tombe,  </div>  
   <div class="poem-line">  Ed are a’ figli; e uscìan quindi i responsi  </div>  
   <div class="poem-line">  De’ domestici Lari, e fu temuto  </div>  
   <div class="poem-line">  Su la polve degli avi il giuramento:  </div>  
   <div class="poem-line">  Religïon che con diversi riti  </div>  
   <div class="poem-line">  Le virtù patrie e la pietà congiunta  </div>  
   <div class="poem-line">  Tradussero per lungo ordine d’anni.  </div>  
   <div class="poem-line">  Non sempre i sassi sepolcrali a’ templi  </div>  
   <div class="poem-line">  Fean pavimento; nè agl’incensi avvolto  </div>  
   <div class="poem-line">  De’ cadaveri il lezzo i supplicanti  </div>  
   <div class="poem-line">  Contaminò; nè le città fur meste  </div>  
   <div class="poem-line">  D’effigïati scheletri: le madri  </div>  
   <div class="poem-line">  Balzan ne’ sonni esterrefatte, e tendono  </div>  
   <div class="poem-line">  Nude le braccia su l’amato capo  </div>  
   <div class="poem-line">  Del lor caro lattante, onde nol desti  </div>  
   <div class="poem-line">  Il gemer lungo di persona morta  </div>  
   <div class="poem-line">  Chiedente la venal prece agli eredi  </div>  
   <div class="poem-line">  Dal santuario. Ma cipressi e cedri  </div>  
   <div class="poem-line">  Di puri effluvi i zefiri impregnando  </div>  
   <div class="poem-line">  Perenne verde protendean su l’urne  </div>  
   <div class="poem-line">  Per memoria perenne; e prezïosi  </div>  
   <div class="poem-line">  Vasi accogliean le lagrime votive.  </div>  
   <div class="poem-line">  Rapìan gli amici una favilla al Sole  </div>  
   <div class="poem-line">  A illuminar la sotterranea notte,  </div>  
   <div class="poem-line">  Perchè gli occhi dell’uom cercan morendo  </div>  
   <div class="poem-line">  Il Sole; e tutti l’ultimo sospiro  </div>  
   <div class="poem-line">  Mandano i petti alla fuggente luce.  </div>  
   <div class="poem-line">  Le fontane versando acque lustrali  </div>  
   <div class="poem-line">  Amaranti educavano e viole  </div>  
   <div class="poem-line">  Su la funebre zolla; e chi sedea  </div>  
   <div class="poem-line">  A libar latte o a raccontar sue pene  </div>  
   <div class="poem-line">  Ai cari estinti, una fragranza intorno  </div>  
   <div class="poem-line">  Sentia qual d’aura de’ beati Elisi.  </div>  
   <div class="poem-line">  Pietosa insania che fa cari gli orti  </div>  
   <div class="poem-line">  De’ suburbani avelli alle britanne  </div>  
   <div class="poem-line">  Vergini, dove le conduce amore  </div>  
   <div class="poem-line">  Della perduta madre, ove clementi  </div>  
   <div class="poem-line">  Pregaro i Geni del ritorno al prode  </div>  
   <div class="poem-line">  Che tronca fe’ la trîonfata nave  </div>  
   <div class="poem-line">  Del maggior pino, e si scavò la bara.  </div>  
   <div class="poem-line">  Ma ove dorme il furor d’inclite gesta  </div>  
   <div class="poem-line">  E sien ministri al vivere civile  </div>  
   <div class="poem-line">  L’opulenza e il tremore, inutil pompa  </div>  
   <div class="poem-line">  E inaugurate immagini dell’Orco  </div>  
   <div class="poem-line">  Sorgon cippi e marmorei monumenti.  </div>  
   <div class="poem-line">  Già il dotto e il ricco ed il patrizio vulgo,  </div>  
   <div class="poem-line">  Decoro e mente al bello Italo regno,  </div>  
   <div class="poem-line">  Nelle adulate reggie ha sepoltura  </div>  
   <div class="poem-line">  Già vivo, e i stemmi unica laude. A noi  </div>  
   <div class="poem-line">  Morte apparecchi riposato albergo,  </div>  
   <div class="poem-line">  Ove una volta la fortuna cessi  </div>  
   <div class="poem-line">  Dalle vendette, e l’amistà raccolga  </div>  
   <div class="poem-line">  Non di tesori eredità, ma caldi  </div>  
   <div class="poem-line">  Sensi e di liberal carme l’esempio.  </div> 
    
  </div> 
  <div class="poem-stanza">
	 
   
   
   <div class="poem-firstline">
   
   A egregie cose il forte animo accendono  </div>
   
   
   
    
   <div class="poem-line">  L’urne de’ forti, o Pindemonte; e bella  </div>  
   <div class="poem-line">  E santa fanno al peregrin la terra  </div>  
   <div class="poem-line">  Che le ricetta. Io quando il monumento  </div>  
   <div class="poem-line">  Vidi ove posa il corpo di quel grande  </div>  
   <div class="poem-line">  Che, temprando lo scettro a’ regnatori,  </div>  
   <div class="poem-line">  Gli allor ne sfronda, ed alle genti svela  </div>  
   <div class="poem-line">  Di che lagrime grondi e di che sangue;  </div>  
   <div class="poem-line">  E l’arca di colui che nuovo Olimpo  </div>  
   <div class="poem-line">  Alzò in Roma a’ Celesti; e di chi vide  </div>  
   <div class="poem-line">  Sotto l’etereo padiglion rotarsi  </div>  
   <div class="poem-line">  Più Mondi, e il Sole irradiarli immoto,  </div>  
   <div class="poem-line">  Onde all’Anglo che tanta ala vi stese  </div>  
   <div class="poem-line">  Sgombrò primo le vie del firmamento:  </div>  
   <div class="poem-line">  Te beata, gridai, per le felici  </div>  
   <div class="poem-line">  Aure pregne di vita, e pe’ lavacri  </div>  
   <div class="poem-line">  Che da’ suoi gioghi a te versa Apennino!  </div>  
   <div class="poem-line">  Lieta dell’aer tuo veste la Luna  </div>  
   <div class="poem-line">  Di luce limpidissima i tuoi colli  </div>  
   <div class="poem-line">  Per vendemmia festanti, e le convalli  </div>  
   <div class="poem-line">  Popolate di case e d’oliveti  </div>  
   <div class="poem-line">  Mille di fiori al ciel mandano incensi:  </div>  
   <div class="poem-line">  E tu prima, Firenze, udivi il carme  </div>  
   <div class="poem-line">  Che allegrò l’ira al Ghibellin fuggiasco,  </div>  
   <div class="poem-line">  E tu i cari parenti e l’idïoma  </div>  
   <div class="poem-line">  Dèsti a quel dolce di Calliope labbro,  </div>  
   <div class="poem-line">  Che Amore in Grecia nudo e nudo in Roma  </div>  
   <div class="poem-line">  D’un velo candidissimo adornando,  </div>  
   <div class="poem-line">  Rendea nel grembo a Venere Celeste;  </div>  
   <div class="poem-line">  Ma più beata che in un tempio accolte  </div>  
   <div class="poem-line">  Serbi l’Itale glorie, uniche forse  </div>  
   <div class="poem-line">  Da che le mal vietate Alpi e l’alterna  </div>  
   <div class="poem-line">  Onnipotenza delle umane sorti,  </div>  
   <div class="poem-line">  Armi e sostanze t’invadeano, ed are  </div>  
   <div class="poem-line">  E patria, e, tranne la memoria, tutto.  </div>  
   <div class="poem-line">  Che ove speme di gloria agli animosi  </div>  
   <div class="poem-line">  Intelletti rifulga ed all’Italia,  </div>  
   <div class="poem-line">  Quindi trarrem gli auspici. E a questi marmi  </div>  
   <div class="poem-line">  Venne spesso Vittorio ad ispirarsi,  </div>  
   <div class="poem-line">  Irato a’ patrii Numi; errava muto  </div>  
   <div class="poem-line">  Ove Arno è più deserto, i campi e il cielo  </div>  
   <div class="poem-line">  Desîoso mirando; e poi che nullo  </div>  
   <div class="poem-line">  Vivente aspetto gli molcea la cura,  </div>  
   <div class="poem-line">  Qui posava l’austero; e avea sul volto  </div>  
   <div class="poem-line">  Il pallor della morte e la speranza.  </div>  
   <div class="poem-line">  Con questi grandi abita eterno: e l’ossa  </div>  
   <div class="poem-line">  Fremono amor di patria. Ah sì! da quella  </div>  
   <div class="poem-line">  Religïosa pace un Nume parla:  </div>  
   <div class="poem-line">  E nutrìa contro a’ Persi in Maratona  </div>  
   <div class="poem-line">  Ove Atene sacrò tombe a’ suoi prodi,  </div>  
   <div class="poem-line">  La virtù greca e l’ira. Il navigante  </div>  
   <div class="poem-line">  Che veleggiò quel mar sotto l’Eubea,  </div>  
   <div class="poem-line">  Vedea per l’ampia oscurità scintille  </div>  
   <div class="poem-line">  Balenar d’elmi e di cozzanti brandi,  </div>  
   <div class="poem-line">  Fumar le pire igneo vapor, corrusche  </div>  
   <div class="poem-line">  D’armi ferree vedea larve guerriere  </div>  
   <div class="poem-line">  Cercar la pugna; e all’orror de’ notturni  </div>  
   <div class="poem-line">  Silenzi si spandea lungo ne’ campi  </div>  
   <div class="poem-line">  Di falangi un tumulto e un suon di tube  </div>  
   <div class="poem-line">  E un incalzar di cavalli accorrenti  </div>  
   <div class="poem-line">  Scalpitanti su gli elmi a’ moribondi,  </div>  
   <div class="poem-line">  E pianto, ed inni, e delle Parche il canto.  </div> 
    
  </div> 
  <div class="poem-stanza">
	 
   
   
   <div class="poem-firstline">
   
   Felice te che il regno ampio de’ venti,  </div>
   
   
   
    
   <div class="poem-line">  Ippolito, a’ tuoi verdi anni correvi!  </div>  
   <div class="poem-line">  E se il piloto ti drizzò l’antenna  </div>  
   <div class="poem-line">  Oltre l’isole Egée, d’antichi fatti  </div>  
   <div class="poem-line">  Certo udisti suonar dell’Ellesponto  </div>  
   <div class="poem-line">  I liti, e la marea mugghiar portando  </div>  
   <div class="poem-line">  Alle prode Retèe l’armi d’Achille  </div>  
   <div class="poem-line">  Sovra l’ossa d’Ajace: a’ generosi  </div>  
   <div class="poem-line">  Giusta di glorie dispensiera è morte:  </div>  
   <div class="poem-line">  Nè senno astuto, nè favor di regi  </div>  
   <div class="poem-line">  All’Itaco le spoglie ardue serbava,  </div>  
   <div class="poem-line">  Chè alla poppa raminga le ritolse  </div>  
   <div class="poem-line">  L’onda incitata dagl’inferni Dei.  </div> 
    
  </div> 
  <div class="poem-stanza">
	 
   
   
   <div class="poem-firstline">
   
   E me che i tempi ed il desio d’onore  </div>
   
   
   
    
   <div class="poem-line">  Fan per diversa gente ir fuggitivo,  </div>  
   <div class="poem-line">  Me ad evocar gli eroi chiamin le Muse  </div>  
   <div class="poem-line">  Del mortale pensiero animatrici.  </div>  
   <div class="poem-line">  Siedon custodi de’ sepolcri, e quando  </div>  
   <div class="poem-line">  Il tempo con sue fredde ale vi spazza  </div>  
   <div class="poem-line">  Fin le rovine, le Pimplèe fan lieti  </div>  
   <div class="poem-line">  Di lor canto i deserti, e l’armonia  </div>  
   <div class="poem-line">  Vince di mille secoli il silenzio.  </div>  
   <div class="poem-line">  Ed oggi nella Tròade inseminata  </div>  
   <div class="poem-line">  Eterno splende a’ peregrini un loco  </div>  
   <div class="poem-line">  Eterno per la Ninfa a cui fu sposo  </div>  
   <div class="poem-line">  Giove, ed a Giove diè Dàrdano figlio,  </div>  
   <div class="poem-line">  Onde fur Troja e Assàraco e i cinquanta  </div>  
   <div class="poem-line">  Talami e il regno della Giulia gente.  </div>  
   <div class="poem-line">  Però che quando Elettra udì la Parca  </div>  
   <div class="poem-line">  Che lei dalle vitali aure del giorno  </div>  
   <div class="poem-line">  Chiamava a’ cori dell’Eliso, a Giove  </div>  
   <div class="poem-line">  Mandò il voto supremo: E se diceva,  </div>  
   <div class="poem-line">  A te fur care le mie chiome e il viso  </div>  
   <div class="poem-line">  E le dolci vigilie, e non mi assente  </div>  
   <div class="poem-line">  Premio miglior la volontà de’ fati,  </div>  
   <div class="poem-line">  La morta amica almen guarda dal cielo  </div>  
   <div class="poem-line">  Onde d’Elettra tua resti la fama.  </div>  
   <div class="poem-line">  Così orando moriva. E ne gemea  </div>  
   <div class="poem-line">  L’Olimpio; e l’immortal capo accennando  </div>  
   <div class="poem-line">  Piovea dai crini ambrosia su la Ninfa  </div>  
   <div class="poem-line">  E fe’ sacro quel corpo e la sua tomba.  </div>  
   <div class="poem-line">  Ivi posò Erittonio: e dorme il giusto  </div>  
   <div class="poem-line">  Cenere d’Ilo; ivi l’Iliache donne  </div>  
   <div class="poem-line">  Sciogliean le chiome, indarno, ahi! deprecando  </div>  
   <div class="poem-line">  Da’ lor mariti l’imminente fato;  </div>  
   <div class="poem-line">  Ivi Cassandra, allor che il Nume in petto  </div>  
   <div class="poem-line">  Le fea parlar di Troja il dì mortale,  </div>  
   <div class="poem-line">  Venne; e all’ombre cantò carme amoroso,  </div>  
   <div class="poem-line">  E guidava i nepoti, e l’amoroso  </div>  
   <div class="poem-line">  Apprendeva lamento a’ giovinetti.  </div>  
   <div class="poem-line">  E dicea sospirando: Oh se mai d’Argo,  </div>  
   <div class="poem-line">  Ove al Tidide e di Laerte al figlio  </div>  
   <div class="poem-line">  Pascerete i cavalli, a voi permetta  </div>  
   <div class="poem-line">  Ritorno il cielo, invan la patria vostra  </div>  
   <div class="poem-line">  Cercherete! le mura, opra di Febo,  </div>  
   <div class="poem-line">  Sotto le lor reliquie fumeranno;  </div>  
   <div class="poem-line">  Ma i Penati di Troja avranno stanza  </div>  
   <div class="poem-line">  In queste tombe; chè de’ Numi è dono  </div>  
   <div class="poem-line">  Servar nelle miserie altero nome.  </div>  
   <div class="poem-line">  E voi palme e cipressi che le nuore  </div>  
   <div class="poem-line">  Piantan di Priamo, e crescerete ahi! presto  </div>  
   <div class="poem-line">  Di vedovili lagrime innaffiati.  </div>  
   <div class="poem-line">  Proteggete i miei padri: e chi la scure  </div>  
   <div class="poem-line">  Asterrà pio dalle devote frondi  </div>  
   <div class="poem-line">  Men si dorrà di consanguinei lutti  </div>  
   <div class="poem-line">  E santamente toccherà l’altare,  </div>  
   <div class="poem-line">  Proteggete i miei padri. Un dì vedrete  </div>  
   <div class="poem-line">  Mendico un cieco errar sotto le vostre  </div>  
   <div class="poem-line">  Antichissime ombre, e brancolando  </div>  
   <div class="poem-line">  Penetrar negli avelli, e abbracciar l’urne,  </div>  
   <div class="poem-line">  E interrogarle. Gemeranno gli antri  </div>  
   <div class="poem-line">  Secreti, e tutta narrerà la tomba  </div>  
   <div class="poem-line">  Ilio raso due volte e due risorto  </div>  
   <div class="poem-line">  Splendidamente su le mute vie  </div>  
   <div class="poem-line">  Per far più bello l’ultimo trofeo  </div>  
   <div class="poem-line">  Ai fatati Pelìdi. Il sacro vate,  </div>  
   <div class="poem-line">  Placando quelle afflitte alme col canto,  </div>  
   <div class="poem-line">  I prenci argivi eternerà per quante  </div>  
   <div class="poem-line">  Abbraccia terre il gran padre Oceàno.  </div>  
   <div class="poem-line">  E tu, onore di pianti, Ettore, avrai,  </div>  
   <div class="poem-line">  Ove fia santo e lagrimato il sangue  </div>  
   <div class="poem-line">  Per la patria versato, e finchè il Sole  </div>  
   <div class="poem-line">  Risplenderà su le sciagure umane.  </div> 
    
  </div> 
  <div class="poem-stanza">
	 
   
   
   <div class="poem-firstline">
   
     </div>
   
   
    
  </div>  </div>


</div>

     </div>
    </div>
    <label for="sidebar-checkbox" class="sidebar-toggle"></label>
    
<footer class="site-footer">
    <div class="container">
        <p class="powered-by">
            Copyright © 2016 - 3016, DL Ferrario &middot; 
	    <a href="//www.dlfer.xyz/p/privacy/">Privacy</a> &middot;
            Powered by <a href="http://gohugo.io" target="_blank">Hugo</a>.
            <span class="pull-right"><a href="#" id="back_to_top"><span class="button_icon"><i class="fa fa-chevron-up fa-2x" aria-hidden="true"></i></span></a></span>
        </p>
    </div>
</footer>
    
  
        
        
        <script type="text/x-mathjax-config">
            MathJax.Hub.Config({ tex2jax: { 
                                          inlineMath: [['$','$'], ['\\(','\\)']], 
				          displayMath: [['$$','$$'], ['\\[','\\]']],
				          processEscapes: true,
				          processEnvironments: true,
				          skipTags: ['script', 'noscript', 'style', 'textarea', 'pre'],
				          TeX: { equationNumbers: { autoNumber: "AMS" },
				          extensions: ["AMSmath.js", "AMSsymbols.js","AMScd.js"] }
                                           } 
                                });
        </script>
        <script async src="//www.dlfer.xyz//MJ/MathJax.js?config=TeX-AMS_CHTML,local/local.js"></script>
        
  
 
</body>
</html>

